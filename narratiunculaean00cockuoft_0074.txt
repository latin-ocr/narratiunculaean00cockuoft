60 EP1s'r0LA ALEXANDRI

Quare tam incredibili re illudi me a barbaris senibus existimaui
pena eos impingi et aliqua contumelia iussi notari: ita dicens. ita-
ne eo maiestas mea peruenit ab occidente usque in orientem ut a
senibus barbaris ac decrepitis illudi me posse uidear. Quibus
iurantibus se nichil salsi commiscere: experiri me posse modo [ad
fol. 12'3] an uera dicerent. appariturum breui id non esse uanum
orantibus amicis comitibusque meis ne tante rei experimento
fraudaremur: xl. milia mecum cum equitatu traxi. remissis in
fasiacen copiis cum quibusdam prefectis exercituque cuncto ele-
fantis et rege poro et impedimentis omnibus. Mox . . . ducentibus
indorum senibus iter arripimus. Qui mox ut diximus per im-
mania et egentia plerumque aquarum per aliquot serpentium fera-
rumque loca deduxerunt in proximam oraculi sedem. De quibus
feris et serpentibus quamque innumere et indica lingua erant
uocitate scribendum tibi non putaui. Cum appropinquaremus
regioni a nobis petite: uidimus feminas uirosque aliquos panthe-
rarum tygridumque pellibus contectos. a quibus con quaerimus
quinam homines essent [ad sol. 123 b.] indos se sua lingua esse
dicebant. Lucus erat largus thure et opobalsamo habundans. quae
‘plurimus ramis eorum innascebantur nemorum. et uesci incole
eius regionis consueuerant . . . . pedum non amplius decem sta-
tura altior: nigro corpore dentibus caninis. antistes oraculi appa-
ruit. perforatis auribus. ex quibus uniones dependebant: et erat
pellibus uestitus. Atque cum me inore rituque salutaret metum
simulatione silentioque texit. Quare cum interrogaret quid ego
uenissem ; dixi me cupientem inspicere sacras arbores [adfol. 124]
solis et lune. Tum barbarus. Si a coitu inquit puerili et femineo
contactu uaeas: scilicet intrabis diuinum lucum. Astantibus
amicis et commilitonibus meis circiter trecentis: ponere amicos
uestesque cum calciamentis imperauit: Parui per omnia homini:
ut pareremus religioni. Vndecima diei hora expectabat sacerdos
solis occasum. Nam solis arborem loqui ac responsa dare ad pri-
mos iubaris ortus affirmabat. Item noctis eadem tempora custo-
dire lune enarrabat arborem . . . . Igitur perambulare totum nemus
incipio . . . uideoque opobalsamum cum optimo odore omnibus
undique arborum ramis habundantissime manans. Cuius odore
captus, et ipse dibulas (hoe est, paropsidas) peruellebam de corti-
cibus. et idem comites mei faciebant. In media autem parte luci
sacre arbores consistebant [adfol. 124 ὂ] diuersis generibus fron-

